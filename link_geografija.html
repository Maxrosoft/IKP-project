<html lang="sl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
	<title>Geografija</title>
	<link rel="stylesheet" href="css/style.css">
</head>
<body>
	<main>
		<table>
			<tr>
				<th><h1>Geografija</h1></th>
			</tr>
			<tr>
				<td>
                    <p>Geografsko leži Slovenija v srednji Evropi oziroma v jugovzhodni Evropi (odvisno od definicije), na stičišču Alp, Dinarskega gorstva, Panonske nižine in Sredozemlja. V severozahodnem delu države prevladujejo Alpe z najvišjim vrhom Triglavom (2864 m). V smeri proti morju se razprostira pokrajina Kras. Njen podzemeljski svet skriva najveličastnejše podzemne galerije v Evropi. Postojnska jama in Škocjanske jame, ki so jih izklesale podzemeljske vode, skrivajo lepoto kapnikov. Slednje so tudi na Unescovem seznamu kulturne in naravne dediščine. Ena ključnih značilnosti je hribovitost, ki je skozi zgodovino preprečevala asimilacijo avtohtonih prebivalcev v večje in močnejše sosednje narode, po drugi strani pa tudi ovirala formiranje etničnih skupnosti in nastajanje večjih gospodarskih središč.</p>
                    <p>Več kot polovico površine, 1.177.244 ha, pokrivajo gozdovi, od tega je 1.062.974 ha t. i. gospodarskih gozdov, 98.762 ha varovalnih gozdov in 9.508 ha gozdnih rezervatov (stanje leta 2018). Od drevesnih vrst prevladujeta bukev in navadna smreka, ki predstavljata približno po tretjino lesne mase vsaka, med ostalimi bolj razširjenimi vrstami pa so še navadna jelka in predstavniki borov ter hrastov. V Evropi imata večji delež gozdov samo še Finska in Švedska.</p>
                    <p>V Sloveniji je po naravovarstveni zakonodaji zaščitenega približno 8 % ozemlja. Največje območje zavzema Triglavski narodni park (83.807 ha). Pestra geološka zgradba, razgibanost v reliefu (od morske gladine do 2864 m nadmorske višine) ter dejstvo, da se Slovenija razprostira na štirih biogeografskih območjih, so omogočile bogastvo rastlinskih in živalskih vrst. V Sloveniji uspeva 3000 praprotnic in semenk ter 50.000 različnih živalskih vrst. V smislu biotske raznovrstnosti je Slovenija »vroča točka« Evrope. Številni so tudi živalski in rastlinski endemiti, kjer izstopa favna kraških jam s svetovno znano človeško ribico (slednja je sicer dinarski endemit in ni omejena na slovensko ozemlje).</p>
                </td>
			</tr>
			<tr>
				<td>
					<a href="index.html">Domov</a>
				</td>
			</tr>
			<tr>
				<td>
                    <img src="https://upload.wikimedia.org/wikipedia/commons/thumb/3/37/Relief_map_of_Slovenia.png/300px-Relief_map_of_Slovenia.png" alt="Geografija Slovenije">
                    <figcaption>Relief Slovenije</figcaption>
                </td>
			</tr>
		</table>
	</main>
    <footer>
        <div class="author">Maksym Fylypenko R1B</div>
        <div class="academic-year">2022-2023</div>
        <p>Viri:</p>
        <ul>
          <li><div class="sources"><a href="https://sl.wikipedia.org/wiki/Slovenija">Wikipedia</a></div></li>
        </ul>
    </footer>
</body>
</html>